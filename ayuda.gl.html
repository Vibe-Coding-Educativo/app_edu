<!DOCTYPE html>
<html lang="gl">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Guía de uso do repositorio</title>
  <style>
    body { font-family: system-ui, sans-serif; margin: 0; padding: 2rem 1.5rem; background: #ffffff; color: #374151; line-height: 1.6; }
    h3 { font-size: 1.75rem; font-weight: 700; margin: 0 0 1rem; color: #1f2937; border-bottom: 1px solid #e5e7eb; padding-bottom: 0.5rem; }
    h4 { font-size: 1.125rem; font-weight: 600; margin: 1.5rem 0 0.5rem; color: #1f2937; }
    ul { padding-left: 1.25em; margin-top: 0.5rem; }
    li { margin: 0.4rem 0; }
    .alert { background-color: #FFFBEB; border-left: 4px solid #FBBF24; padding: 1rem; border-radius: 0.5em; color: #78350F; margin-top: 2rem; }
    .alert p:first-child { font-weight: 700; margin: 0 0 0.5rem; }
    .final-message { text-align: center; margin-top: 2rem; color: #4B5563; }
  </style>
</head>
<body>

  <h3>Guía de uso do repositorio</h3>

  <h4>1. Atopa a aplicación perfecta</h4>
  <ul>
    <li><strong>Busca principal:</strong> É a barra de busca grande do comezo. Podes escribir calquera termo (o nome dun autor, unha palabra do título, un concepto como “gamificación”, etc.) e a aplicación buscará en todos os campos de todas as tarxetas.</li>
    <li><strong>Filtrado detallado:</strong> Para buscas máis precisas, o panel de filtros é o teu mellor aliado.
      <ul>
        <li>Preme o botón <em>Filtros</em> para amosalo ou agochalo.</li>
        <li>No interior atoparás categorías como <em>Área de Coñecemento</em>, <em>Nivel educativo</em> ou <em>Tipo de recurso</em>.</li>
        <li>Preme nos botóns de cada categoría para aplicar filtros. En algunhas categorías podes seleccionar varias opcións á vez (por exemplo, Primaria e Secundaria).</li>
        <li>Usa o botón <em>“Limpar filtros”</em> para limpar só este panel sen afectar á busca principal.</li>
      </ul>
    </li>
    <li><strong>Filtros rápidos dende as tarxetas:</strong> En cada tarxeta, o nome do autor, o nivel, a área e as palabras clave son ligazóns. Se premes nelas, aplícase ese filtro automaticamente.</li>
  </ul>

  <h4>2. Xestiona as túas preferencias e buscas</h4>
  <ul>
    <li><strong>Gardar favoritos:</strong>
      <ul>
        <li>Preme a icona do corazón (♡) na esquina superior dereita da tarxeta. Converterase en vermello (♥) e gardarase nos teus favoritos.</li>
        <li>Os favoritos gárdanse localmente no teu navegador.</li>
        <li>Para ver só as favoritas, preme o botón <em>Favoritas</em> (co corazón) ao lado da barra de busca. Preme de novo para ver todas as apps.</li>
      </ul>
    </li>
    <li><strong>Compartir as túas buscas:</strong>
      <ul>
        <li>Unha vez aplicados os filtros, preme o botón <em>“Compartir URL”</em>. Copiarase ao portapapeis unha ligazón única coa túa selección.</li>
      </ul>
    </li>
    <li><strong>Limpar todo:</strong>
      <ul>
        <li>O botón <em>“Limpar todo”</em> restablece a páxina: borra a busca, desactiva os filtros e amosa todas as aplicacións.</li>
      </ul>
    </li>
  </ul>

  <h4>3. Entendendo unha tarxeta de aplicación</h4>
  <ul>
    <li><strong>Bordo de cor:</strong> Indica a plataforma principal coa que se creou a aplicación (por exemplo, morado para Gemini, laranxa para Claude, etc.).</li>
    <li><strong>Título e autor:</strong> O nome da aplicación e quen a creou.</li>
    <li><strong>Nivel e área:</strong> Contextos educativos aos que se dirixe. Son filtros rápidos.</li>
    <li><strong>Palabras clave:</strong> Etiquetas que describen a aplicación. Tamén son filtros rápidos.</li>
    <li><strong>Visitar aplicación:</strong> Botón principal para abrir a aplicación nunha nova lapela.</li>
  </ul>

  <h4>4. Queres engadir a túa propia aplicación?</h4>
  <p>Este é un proxecto colaborativo. Se creaches unha aplicación e queres que apareza aquí, únete ao grupo de Telegram <a href="https://t.me/vceduca" target="_blank">Vibe Coding Educativo</a> e segue as instrucións do mensaxe fixado para cubrir o formulario.</p>

  <h4>5. Modificar ou eliminar unha aplicación</h4>
  <p>As autoras e autores poden modificar ou eliminar as súas entradas en calquera momento. Para facelo, deben cubrir de novo o formulario de alta.</p>
  <ul>
    <li><strong>Para modificar:</strong> cómpre completar todos os campos de novo. O sistema identifica as apps pola súa URL, polo que a entrada máis recente cunha URL determinada substituirá á anterior. Se queres cambiar a URL, asegúrate de que o <strong>título</strong> sexa exactamente o mesmo ca o da entrada orixinal.</li>
    <li><strong>Para eliminar:</strong> abonda con cubrir a URL que usaches para dar de alta o recurso e marcar a casiña de eliminación. O resto de campos non son necesarios.</li>
  </ul>

  <h4>6. Principios de uso e responsabilidade</h4>
  <p>O uso destas ferramentas debe facerse sempre con responsabilidade e en consonancia cos principios éticos e co uso axeitado das tecnoloxías dixitais no ámbito educativo.</p>

  <div class="alert">
    <p>Aviso importante</p>
    <p>Algunhas aplicacións deste repositorio integran Intelixencia Artificial. Polo tanto, o seu uso por menores debe realizarse sempre acompañado e supervisado por unha persoa adulta (docente ou titor/a legal) que poida guiar e asegurar un uso correcto e seguro.</p>
  </div>

  <p class="final-message">Agardamos que atopes ferramentas útiles para as túas clases!</p>

</body>
</html>
